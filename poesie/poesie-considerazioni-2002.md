<body>
<h6 class="header">Poesie - Considerazioni</h6>
<hr/>
<h1>Considerazioni</h1>
<p class="author">di Claudio Tortorelli</p>
<p class="place">Arezzo</p>
<p class="republishData">Pubblicato il 2002 - Ultima revisione il 20/10/2021 - Revisione n. 2</p>
<p>Torna a <a href="https://www.claudiotortorelli.it">www.claudiotortorelli.it</a> -- <a href="https://www.claudiotortorelli.it/05b5e15c0513ab188fdf1875d4a97b39beb554858ea4107d26d70c45a611ace6.html">Revisione precedente</a></p><br/><hr/>
<div style="text-align:center; margin-top:40px;"><a name="index"></a><b>Indice</b></div>
<p class="summary">
<b><a class="summarylink" href="#1">Semplice considerazione - 05/04/2002</a></b><br/>
</p>
<br/>
<h2><a name="1"></a>Semplice considerazione - 05/04/2002</h2>
<p class="returnIndex"><a href="#index">[indice]</a></p>
<p class="indent">
Mettiamo che l'amore si apra al tuo mattino <br/> come i petali al sole <br/> e del sole faccia parte quel viso, <br/> quel corpo, acqua calma nei pressi del porto, <br/> e le tue vele sian colme di soffio e tese <br/> dalla sostanza lieve che è la sua anima <br/> che invece non afferri  <br/> ma nell'abbraccio del molo dolcemente ti spinge, <br/> mentre nell'ombra dei tuoi occhi socchiusi non vedi l'oscurità trasparente <br/> ma lei e il vostro film fotogrammato in tante pellicole <br/> e nel silenzio della sera e poi della notte sia la sua voce soltanto <br/> che ti si scioglie nell'orecchio con parole mai pronunciate <br/> forse già dimenticate me sempre vive nell'aria circostante, <br/> come onde sugli scogli sembrano finire  <br/> fondendosi alla roccia  <br/> con uno spruzzo <br/> ripartono a tua insaputa <br/> per tornare chissà, un giorno. <br/> Se è questo il favore virtuoso concessoti, <br/> cosa c'è di più da scrivere? <br/> Quale forza troverà la tua mano, quale incisività <br/> la tua penna sulla carta <br/> se la poesia non è ricordo e nostalgia o dolore? <br/> Se invece la vivi, con piena dolce semplice sciocca felicità? <br/> Quale funerale più allegro di questo! <br/> Il morire della poesia nell'amore manifesta d'un tratto l'inutilità della poesia. <br/> Un amore semplicissimo intendo, fatto proprio di poesia, <br/> un'incomunicabile completezza dell'essere, <br/> il quadro che non ha bisogno di altre decorazioni <br/> pennellate. <br/> Se ciò che vivi è pieno  <br/> spazio non v'è oltre  <br/> e oltre c'è solo qualcosa di già scritto <br/> in una verità così assoluta da esser banale. <br/> ...se...  <br/> è quando questo manca, ancor più <br/> quando si mostra opaco ai raggi diretti, <br/> quando si immola sugli altari dell'egoismo <br/> o quando cade preda dell'incosapevolezza e dell'ignoranza <br/> o quando si inerpica per le vette calve dell'orgoglio ambizioso, <br/> quando ciò che senti non è capito da ciò che sei, <br/> sordo cieco o semplicemente stupidamente umano, <br/> è quello un triste funerale <br/> al quale nessuno partecipa, <br/> neppure il morto, <br/> ben lungi dal morire  <br/> se ne vola lontano nei cuori di chi lo cerca e li si libra; <br/> rimani a guardare solo tu un sepolcro vuoto  <br/> senza la salma che credi tua vittima <br/> ma che in realtà non t'appartiene, <br/> così nella felicità come nel dolore. <br/> E' vivo.  <br/> E' lui che si muove dietro i lenzuoli e le cataratte che ti bendano <br/> che hai voluto. <br/> E' allora che serve la poesia, <br/> a ritrovare la memoria di ciò che hai o che vorresti essere, <br/> a scendere dal palco sul quale ti sei coperto di muto ridicolo. <br/> Nell'ozio della tua cecità la poesia è attiva ricerca della luce. <br/> Nella follia del tuo fuggire la tua musa ti guida nel ritorno. <br/> Essa colma i vuoti d'amore e,  <br/> come la strabiliante infinità di numeri tra due numeri qualunque, <br/> infinite forme tra due persone assume; <br/> non ti ingannare. <br/> Se la poesia è dolore, scherzo, rancore, malinconia, malcontento <br/> se mutevoli sono i suoi argomenti, <br/> è solo uno il pozzo dal quale si traggono. <br/> Così è per me all'Amore eterna dichiarazione d'amore.</p>
<p class="footer">Pubblicato con Lettera22 versione 2019.12.0.0</p>
</body>

